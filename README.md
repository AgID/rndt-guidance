# Manuale RNDT v. 3.0

Con l&#39;entrata in vigore del [decreto della Presidenza del Consiglio dei Ministri del 10/11/2011](https://geodati.gov.it/geoportale/regole-tecniche-rndt), adottato in attuazione dell&#39;art. 59 del [CAD][CAD] che ha istituito il [Repertorio Nazionale dei Dati Territoriali](https://geodati.gov.it) (RNDT), AgID ha definito e pubblicato il **Manuale RNDT (v. 2.0)** (composto da un set di guide operative, una per ciascuna risorsa da documentare) per fornire opportune istruzioni e indicazioni dettagliate per la compilazione dei metadati necessari per l&#39;alimentazione e l&#39;aggiornamento del catalogo.

Il manuale RNDT, coerente con le linee guida tecniche INSPIRE sui metadati (v. 1.3), era composto dalle seguenti guide:

1. [Guida per l&#39;accreditamento delle PA](https://geodati.gov.it/geoportale/images/RNDT_guida_operativa_accreditamento_v2.0_20140725.pdf);
2. [Guida per la compilazione dei metadati sui dati](https://geodati.gov.it/geoportale/images/RNDT_guida_operativa_dati_v2.0_20140725.pdf);
3. [Guida per la compilazione dei metadati sui servizi](https://geodati.gov.it/geoportale/images/RNDT_guida_operativa_servizi_v2.0_20140725.pdf);
4. [Guida per la compilazione dei metadati sulle nuove acquisizioni di dati](https://geodati.gov.it/geoportale/images/RNDT_guida_operativa_nuove_acquisizioni_v2.0_20140725.pdf);
5. [Guida per la compilazione dei metadati sui dati raster](https://geodati.gov.it/geoportale/images/RNDT_guida_operativa_datiraster_v2.0_20140725.pdf);
6. [Guida all&#39;uso del servizio di ricerca CSW](https://geodati.gov.it/geoportale/images/RNDT_guida_operativa_csw_v2.0_20140725.pdf).

Sulla base delle indicazioni di tali guide, le amministrazioni pubbliche italiane hanno documentato i dati territoriali e i relativi servizi di cui sono titolari.

A seguito della pubblicazione della nuova versione (2.0.1) delle linee guida [TG MD INSPIRE], attraverso cui sono state affrontate e risolte alcune criticità registrate nell&#39;implementazione di alcuni elementi di metadati, si è resa necessaria una revisione generale sia del decreto 10/11/2011 che del manuale RNDT.

La revisione del decreto viene attuata con le Linee Guida (nuovo strumento per la definizione e l&#39;adozione delle regole tecniche introdotto nell&#39;ultima versione del CAD) [LG RNDT], definite secondo quanto previsto dall&#39;art. 71 del CAD e dalla Determinazione AgID n. 160 del 2018 recante &quot;_Regolamento per l&#39;adozione di linee guida per l&#39;attuazione del Codice dell&#39;Amministrazione Digitale_&quot;.

Il manuale presente in questo repository rappresenta l&#39;implementazione delle [LG RNDT] e, quindi, la revisione delle guide operative per la compilazione dei metadati componenti la precedente versione di cui sopra. In particolare, esso risulta ora costituito dalle seguenti guide operative:

1. Guida operativa per l&#39;accreditamento delle PA;
2. [Guida operativa per la compilazione dei metadati](metadata) (che sostituisce le guide identificate con i numeri 2, 3, 4 e 5 nella precedente versione);
3. Guida operativa all&#39;uso dei servizi.

[CAD]: https://docs.italia.it/italia/piano-triennale-ict/codice-amministrazione-digitale-docs/it/v2017-12-13/index.html
